# LuckySix
Project by: 
- Davor Georgijev (213266)
- Marija Stojanoska (213024)

Lucky six е игра на среќа која се користи во спортски обложувалници. 
Идејата за играта не е осмислена од наша страна, но ја имплементиравме од почеток до крај на наш начин и со знањето кое го стекнавме во текот на изучување на предметот Визуелно програмирање.

Дизајнот е инспириран од веќе постоечките верзии на играта, но сепак е имплементиран на наш начин.

Принципот на игра е следен:
На почетокот треба да знаеме дека имаме 48 топчиња кои имаат број од 1 до 48 и една од 8те бои (црвена, зелена, плава, розева, виолетова, жолта, портокалова, црна). На секоја боја и припаѓаат точно 6 топчиња. Од тие 48 топчиња се извлекуваат 35. Секое од тие 35 извлекувања има свој коефициент. Ние на почетокот имаме опција да одбереме да играме или шест броеви или една боја. За добивка мора да се погодат сите 6 топчиња. Во зависност од последниот погодок се одредува освоениот коефициент со кој се множи уплатата.

Начин на играње:
Првично се отвара форма која ни овозможува да одбереме начин на игра (боја или броеви). 
![placeBet](https://github.com/davorgeorgijev/LuckySix/assets/130248771/af6766b9-287a-476a-97ea-6c22ecfb4d7d)

Горе лево на таа форма има help икона која при прекривање со курсорот отвара текст со правила за игра. 
![help](https://github.com/davorgeorgijev/LuckySix/assets/130248771/f444ae91-8177-4097-8d2b-833923549b41)

Ако го селектираме radio button-от за играње со броеви тогаш ќе ни се овозможат 6те combo box-ови со броеви за избирање. Ако се внесе невалиден број (надвор од рангот од 1 до 48) или нешто што не е број се појавува message box за грешка. 
Ако го селектираме radio button-от за играње со боја тогаш ќе ни се овозможи combo box-от за избор на боја. Доколку не е избрана боја исто така се појавува message box за грешка.
Преку numeric up and down внесуваме уплата. 

Доколку успешно ја започнеме играта со помош на клик на копчето start game ни се отвара нова форма на која има 35 мали полиња каде ќе се генерираат 35те топчиња кои се извлекуваат, едно големо поле (топче) на кое на почетокот пишува starting game а потоа служи за shuffle и генерирање на 35те топчиња и исто така има текст под големото поле кој ги прикажува изиграните броеви односно боја со цел играчот да може да следи што одиграл.

![startingGame](https://github.com/davorgeorgijev/LuckySix/assets/130248771/2548086f-d500-4526-891a-d1c84a8b2e72)

![shuffling](https://github.com/davorgeorgijev/LuckySix/assets/130248771/5e85a060-72c1-40f9-8f30-bf6b2b08230e)


Првите пет полиња (топчиња) немаат коефициенти бидејќи од 6тото топче се детерминира коефициентот за добивка, па така логично е дека не можеме да погодиме 6 топчиња во првите 5 извлекувања и коефициентите започнуваат од 6тото поле па натаму.
Мешањето на топчиња и извлекување на едно топче се одвива преку два тајмера (едниот 50 милисекунди, другиот 2000 милисекунди) така што на секои 50 милисекунди на големото поле во средина на формата се генирира рандом топче а по 15 такви генерирања се стопира малиот тајмњр и последното изгенерирано топче се зема за извлечено и се запишува во првото слободно поле од оние 35 иницијални. Кога ќе измеша 15 пати значи поминале 15*50=750 милисекунди и всушност има 2000-750=1250 милисекунди пауза односно задржување на извлечениот број на екран.

Откога ќе заврши играта се појавува message box со добивка (доколку ја има) и прашање "Do you want to play again?" на што можеме да кликнеме или "OK" (ја рестартира апликацијата) или "Cancel" (ја исклучува апликацијата).

![win](https://github.com/davorgeorgijev/LuckySix/assets/130248771/da8e7b89-a486-4ae8-9f77-f48392041026)

![lose](https://github.com/davorgeorgijev/LuckySix/assets/130248771/c61a8fe5-c9e1-4c7b-a6de-cced98a9c669)


Структура на апликацијата:

Класата Ball има стандардни properties за топче (центар, статичен радиус, боја) и специфични за играта (број, коефициент, дали е избрано, дали стои лево или десно на екранот). Има функција Draw(Graphics g) во која се цртаат кофициентите на топчињата преку g.DrawString, потоа доколку не е избрано се црта сив круг со цел да се долови празно поле, а инаку се црта извлеченото топче со бројот и бојата во него.

Класата GeneratingBall служи за големата топка во средина на екранот и има properties: статичен центар, статичен радиус, боја и број. Има функција Draw(Graphics g) во која на почеток на играта се црта string-от starting game, а инаку се црта топче со стандарден принцип преку g.DrawEllipse и g.FillEllipse.

Класата Scene има properties: листа од топчиња, листа од коефициенти и објект од класата GeneratingBall. Во конструкторот листата од коефициенти се декларира со фиксни броеви, а на топчињата преку циклус им се доделуваат тие фиксни коефициенти и фиксни центри однапред пресметани. Има Draw(Graphics g) која го црта GeneratingBall-от и сите 35 топчиња во циклус.

Класата PlaceBetForm е малата форма во која се чуваат properties: листа од изиграни броеви, изиграна боја, уплата и променлива дали е изиграна боја или броеви. Има фукции за промена на checked на двата radio buttons, функција за mouseLeave и mouseEnter на малата прашалник икона и има функција за клик на копчето startGame. Во startGameBtn_Click функцијата се прават проверки за точноста на внесените броеви односно боја и се праќа dialog result до големата форма.

Класата GameForm има properties: објект од класата сцена, листа од изиграни броеви, изиграна боја, објект рандом, листа од веќе извлечени броеви, бројач за отчукувања на тајмерот за мешање, бројач за изгенерирани броеви, бројач за погодоци, добивка, уплата и bool променлива дали е изиграна боја или броеви. Во конструкторот се иницијализира PlaceBetForm и доколку истата врати dialog result ok тогаш ќе се иницијализира и оваа форма и ќе започне играта, инаку се исклучува апликацијата. Во функцијата Form1_Paint се црта сцената и текстот со изиграна боја односно броеви. Функцијата GenerateColor(int number) генерира боја во зависност од остатокот при делењето на дадениот број со 8. Функцијата timerGeneratingBall_Tick го стартува тајмерот за мешање (timerShufflingBalls) се додека не дојде бројачот за извлечени до 35, а кога ќе дојде до 35 се појавува message box за крај на играта. Функцијата timerSufflingBalls_Tick служи за генерирање рандом броеви кои и се доделуваат на generatingBall и со ова се добива ефектот на мешање на топчиња. Исто така, кога бројачот за мешање ќе стигне до 15 се стопира тајмерот timerShufflingBalls и тој изгенериран број заедно со соодветната боја се доделуваат на првото слободно поле (топче) од 35те на екран. Првото слободно поле го следиме преку бројачот CounterGeneratedBalls. Тука спречуваме и генерирање на веќе изгенерирани броеви. Кога бројачот за погодоци ќе стигне до 6, се зачувува коефициентот на 6тиот погодок и се пресметува добивката.




 

